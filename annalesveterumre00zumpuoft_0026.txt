xx De auctoribus

pessimus: de Iulio Capitolino in hac parte non recuso, quominus vitae Per-
tinacis, Albini, Macrini ab eo abiudicentur et Spartiano apponantur, cuius
scribendi generi maxime conveniunt. Ceteri scriptores sunt, de quibus vulgo
convenit, Iulius Capitolinus, qui duorum Maximinorum (patris et filii), trium
Gordianorum et Maximi et Balbini vitas iussu Constantini Augusti consar-
cinavit, Trebellius Pollio, qui Valeriani, Gallieni, triginta tyrannorum, divi
Claudii res gestas litteris prodidit, denique Fl. Vopiscus, ceteris accuratior,
cuius vitae sunt Aureliani, Taciti, Probi, Cari, ceterorum eius temporis ty-
rannorum.

Hic Diocletiani tempora ingressos, Latinae litterae nos derelinquunt,
nec suppetunt Graeci scriptores. Superest quidem Zosimus, qui cum causas
labentis et pereuntis imperii Romani explicare et a Theodosii morte iustae
historiae initium facere voluisset, nimis alte rem repetens totam historiam
Romanam enarravit, ita ut quo propius ad suam aetatem veniret (i. e. saeculum
p. Chr. nat. quintum) eo copiosior fieret. Itaque primo libro omnium imperato·
rum usque ad Diocletianum vitas moresque breviter designat, altero temporis
multo minus spatium, 75 annorum, a Diocletiano usque ad Iulianum Cae-
sarem declaratum a. 355 describit, tertio Iuliani et Ioviani tempora, quarto
tandem ad Theodosii mortem et initium puerorum Arcadii et Honorii quasi
penetrat. Sed malo quodam casu (nisi forte id consulto a librariis Chri-
stianis factum dicimus) ita accidit, ut finis libri I et initium libri II, quo
loco Diocletiani imperium descriptum erat, perierit3 itaque-in hac gravissima
historiae parte prorsus ad Eutropii et utriusque Victoris et Zonarae com-
pendia confugiendum est. Huc imprimis adiungendus est Eusebius, episco-
pus Caesariensis, princeps historiae ecclesiasticae (usque ad a. 324), non
quo eius fides in describendis imperatorum moribus magnopere commendari
possit, sed quod ipsius religionis Christianae secunda et adversa &rtuna
vel maxime ad cognitionem horum temporum pertinet. Paucula quaedam
ad Maximianum Herculium et Constantium, collegas Diocletiani, pertinentia,
ex Claudii Mamertini et Eumenii, Gallicorum rhetorum, panegyricis hauseris,
qui leguntur in congerie veterum paneyyricorum. (Optima editio Wolfg. Iae-
geri, Norimb. 1779, II. 8.)

Verum ubi ad Constantinum et sequentes imperatores veneris, non tam ’
penuria auctorum (quorum numerum auget Eumenius, panegyricorum opti-
mus), quam eorum dissensu moveare. Nam Zosimus, quem modo diximus
haec tempora satis copiose descripsisse , prudens quidem scriptor iure ha-
betur, sed ita ethnicis religionibus deditus est, ut ob hanc causam non im-
merito in suspicionem venerit, an de Constantino et Theodosio, praecipuis
Christianae fidei patronis, detraxerit, certe quod laudabile in iis fuerit, ob-
scuraverit. Quam voluntatem hic nimis a Constantino aversam ad historiam
scribendam attulerat, eandem magis, quam par erat, propensam Eusebius
habuit, qui praeter historiam ecclesiasticam singulare opus de vita siv'e de
laudibus Constantini conscripsit, neque illi, qui eius historiam usque ad an-
num 439 deduxerunt, Socrates, Sozomenus, Theodoretus, satis incorruptum iu-
dicium in acerrimo partium studio (imprimis de Iuliano) praestiterunt. Quo
magis est gaudendum, in parte saltem huius periodi, ab anno 354-378

