x De auctoribus

praecipuum habuerit, quod populi et civitates originem suam perpetua qua-
dam traditionum serie et constanti hominum persuasione ex ultima antiqui-
tate repetebant, qui fons numquam exhaustus et epicis et tragicis poetis
insignem copiam argumentorum praebuit, quae explicarent et ingenio exor-
narent. Hanc igitur historiae partem cum ex ipsis poetis, imprimis Homero,
tum vero ex Apollodori bibliotheca mythica ceterisque mychoyraphis (etiam
Diodori libro quarto) colligimus, permulta etiam Pausanias suppeditat, qui
cum altero post Christum natum saeculo (a. 174) Graeciae descriptionem
decem libris componeret, id imprimis egit, ut remotissimae antiquitatis ve-
stigia recognosceret memoriamque renovaret. Plutarchi, quern supra nomi-
navimus, ex hac periodo vita est Thesei.

Altera periodus, deserta iam a poetis nec tamen historiarum scriptoribus
frequens, si recte intelligimus, in maiore etiam obscuritate versatur. Nam
cum valde cupiamus de rebus publicis per Graeciam institutis deque variis
earum formis doceri, maxima penuria auctorum laboramus: unus Herodotus
etiam hanc historiae partem, nec tamen fere nisi Lacedaemoniorum et Athe·
niensium et Corinthiorum res, frequenter a peculiari argumento suo digre-
diens, illustrat. (Huc pertinet totus ferme liber quintum praeterea, ut nota·
biliores locos laudem, vide de Lacedaem. 1, 65 sq., 6, 52 sq., de Athen.
1, 59 sq., de Corinthiis 3, 49 sq.) Ceterorum scriptorum imprimis adhi-
bendi sunt Plutarchus in vitis Lycuryi et Solonis, Pausanias cum aliis lociS,
tum in Messenicis sive libro 4, ubi bella inter Lacedaemonios et Messenios
gesta ita enarrat, ut facile appareat eum nihil nisi Rhiani, poetae, carmen

, epicum contrahere, Thucydides lib. l, c. 126 de Cylonis piaculo, lib. 6, c. 54

-59 de Atheniensibus Pisistratidarum dominatu liberatis.

Sed tertia periodus, quantum quidem tribus monumentis clarissimorum
ingeniorum fieri potuit, in maxima luce posita est. ‘Nam Herodotus bella
Persica cum a primo initio repetisset, usque ad duplicem Graecorum victo-
riam, terrestrem apud Plataeas, navalem ad Mycalen promontorium, et Se-
stum a Xanthippo, Athen. duce, expugnatam (a. 479) accuratissime enarrat.
Thucydides, gravissimus testis ac diligens rerum investigator, quamquam so-
lum bellum Peloponnesiacum se descripturum profitetur, tamen ita rem de-
dita opera videtur instituisse, ut altius repetendo (per totum paene librum
primum) suam historiam cum Herodoto committeret. Inde exorsus cum
bellum illud, magna varietate terra marique per 28 annos gestum, usque ad
21. annum et Atheniensium victoriam navalem prope Abydum (sive ad pro-
montorium Cynossema) 01. 92, 2, a. Chr. 411 diligenter persecutus esset,
nec morte occupatus perficere rem potuisset, excepit illum Xenophon, ne-
quaquam pari ingenio, sed tamen is scriptor, cui similem si postea habere-
mus, praeclare nobiscum agi existimaremus. Et hercule parem Thucydidi
rerum auctorem non facile invenias, qui procul remotus a contentione par-
tium, sed eandem tamen maxime expertus, sui obliviscatur et omnes ingenii
vires ad contemplandam ac describendam communem calamitatem intendat,
tamquam iudex inexorabilis, neque in utram partem ipse inclinet, voce vul-
tuve significans. Tam gravem historici personam sustinere Xenophon nec
potuit nec videtur voluisse, sed omnium virtutum amans historiam ad insti--

