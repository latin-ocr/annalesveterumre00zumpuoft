Vll! De auctoribus

dissolveret et legentium laborem augeret. Praeterea huius scriptoris tale
est ingenium, ut cum omnia se docere profiteatur, nihil accurate doceat, ne-
que in eligendis auctoribus suis eam ubique diligentiam adhibuerit, quam is
adhibere debebat, qui non quod ipse vidisset describeret, sed quod alii tra-
didissent colligeret. Itaque non fere eius auctoritate nitimur, nisi ubi alii
rerum gestarum locupletiores auctores desunt.

Ex Romanis scriptoribus simile consilium alia ratione executus est Iu.-
stinus, sive Trogus Pompeius, quem ille contraxit, qui historiam a primis
initiis repetens per nobiliores populos omnes usque ad imperium Romanum
constitutum ita persecutus est, ut libris primis sex res Asianorum veterum-
que Graecorum describeret, a septimo usque ad alterum et quadragesimum
librum historiam regni Macedonici eorumque regnorum, quae post Alexandri
Magni mortem ex illo regno orta sunt, explicaret, tum tertio et quadrage-
simo antiquam historiam Romanam enarraret, ultimo denique libro res bar-
barorum occidentalium adiungeret. Quodsi integros Trogi libros haberemuS, ·
facile huic quasi fundamento historiae ac geographiae veteris inniti possemus,
sed epitomatoris nimia brevitas et dissoluta ratio excerpendi facit, ut huius
librorum non sane magnus in accuratiore historia usus sit.

Orosius, extremae aetatis scriptor, et ipse quodammodo historiam uni-
versalem composuit, qui cum sibi proposuisset enarrandis omnium temporum
fatis ostendere, semper miseriarum plenum orbem terrarum fuisse, et iniuste
facere paganos, qui illarum Originem Christianis religionibus tribuerent,v
huius consilii sui memor quidquid ubique calamitatum peccata hominum me-
ruerant collegit, et eas maiores esse demonstrat, quam quae suis temporibus
(cum barbari Germani in Hispania pro imperio Romano inter se depugna-
bant, a. post Chr. 418) acciderent. Itaque apparet, revera summam rerum
olim gestarum hoc opere contineri eoque accuratiorem, quo propius ad ipsius
auctoris aetatem accedamus. (Pauli Orosii, presbyteri Hispani, adversus
paganos historiarum libri septem, recensuit et (parum) illustravit Siyeb. Ha-
vercammcs, Lugd. Bat. 1738. 4.) ’

Relinquere non possum hunc locum de auctoribus historiae universalis
explicandi, quin veterum chronoyraphorum mentionem faciam, qui eam fere
et ipsi a mundo condito repetentes brevissimis compendiis ita comprehen-
derunt, ut successiones regum et res maxime memorabiles suis quasque tem-
poribus notarent magis, quam describerent. Eorum princeps, ex iis qui ae-
tatem tulerunt, est Eusebius, episcopus Caesariensis, cuius canonem Hiero-
nymus et Latine vertit et usque ad annum 379 post Chr. nat. continuavit
(in Ios. Scaliqeri Thesauro temporum, Amst. 1658, Graecum enim exemplar
interiit), neque postea, ubi plenior historia obmutescere coeperat, defuerunt
horum studiorum aemuli, quorum alii Eusebium sive Hieronymum usque ad
sua tempora deduxerunt, ut Idatius usque ad a. 468, Marcellinus Comes a
Theodosio imp. ad a. 558, Victor Tunnunensis ab a. 444-566 et Sic porro:
alii rem ab initio repetiverunt, ut Georyius Syncellus ab orbe condito usque
ad Diocletianum imp. (quem continuavit Theophanes Isaacius), Prosper (Tyro
sive Aquitanus) usque ad annum 455 (continuatus a Mario‘ad a. 581), Ioan-
nes Malalas usque ad Iustinianum imperatorem, Isidorus usque ad a. 626,

