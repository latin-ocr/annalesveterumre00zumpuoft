historiae veteris. [Ι

tutionem vitae, quamvis id ipse non profiteretur, ultro transtulit: neque non
potuit clam iis partibus favere, ubi iustitiam, temperantiam, modestiam, quas
ipse maxime virtutes probavit, coli videret. Itaque cum Diodorus, in hac
historiae parte (lib. 13. 14. 15) alios auctores, imprimis, ut videtur, Epho-
rum secutus, nonnunquam ab eo dissentiat, apud nonnullos in suspicionem
violatae veritatis venit, quae accusatio certe non eo valere debet, ut fidem
ab candidissimo scriptore abiudicemus, sed accuratius in causas dissensionis
inquiramus: alioquin ipse Thucydides, quod nemo faciet , damnandus est,
cuius idem ille Diodorus saepe auctoritatem deserat. Xenophon igitur histo·
riam Graecorum (septem libris) per 48 annos usque ad pugnam Mantineen·
sem ol. 104, 2, ante Chr. 362, deduxit, eoque maius sui desiderium relin-
quit, quod deinde auctoritate scriptorum , ea quae ipsi viderint memoriae
prodentium, prorsus caremus. Utinam Theopompi 58 libri Philippieon exta·
rent, quanto accuratius de fraudulenti Macedonum regis consiliis et irritis
Graecorum servandae libertatis conatibus indicaremus! Sed nos quod huius
periodi reliquum est, ex Diodori (lib. 16) male dispersa et nimium brevi nar·
ratione petimus, cui de Philippo tamquam veram testimoniorum fidem De-
mechania et Aeschinis orationes de falsa legatione et eiusdem Demosthenis
orationes Philippicas adiungimus. Ceterum a vitarum scriptoribus non exigua
subsidia peti possunt, Plutarcho, cuius ex hac periodo sunt ‹vitae Aristidis,
Themistoclis, Cimonis, Periclis , Niciae, Alcibiadis, Lysandri, Pelopidae,
Agesilai, Demosthenis, et Cornelio Nepote, qui totus fere in eadem periodo,
praecipue in eius parte posteriore versatur. (Cf. vitas Epaminondae, Pelo-
pidae, Lysandri, Agesilai, Cononis, Iphicratis, Chabriae, Timothei.)

Proelio apud Chaa-oncant (a. Chr. 338) cum Athenienses et Thebani victi
essent, imperium ad Macedones translatum est, et is vere finis libertatis Grae·

’ corum existimatur. Nam etsi Philippus et Alexander ceterique Macednum

reges socios haberi se, non dominos volebant, et longe alia tunc erat Grae·
carum civitatum condicio ac si quem populum hodie alieno imperio subie-
ctum dicimw, tamen animus magnum aliquid audendi in hoc precario liber·
tatis usu extinguebatur, ubi ad regum voluntatem et manus et opes semper
erat respiciendum. Itaque veterum scriptorum exemplum secuti sumus, quo·
rum diligentia repente in aliam partem converteretur, neque ceteram histo·
riam liberarum in Graecia civitatum a regno Macedonico separavimus. Iam
vero Alexandri Magni res gestae, cum olim ab ingenti numero scriptorum
(amplius 130) enarratae essent, quorum tamen pauci posterorum fldem me-
ruerunt, ut Ptolemaeus Lagi, Aristobulus, plures aut propter levitatem ant
propter corruptum dicendi genus notati sunt, hodie ex duobus, qui hoc sin-
gulare sibi argumentum sumpserunt, cognoscuntur, Arriano Graeco et Q„
martio Romano, quorum prior quin multo praestet alteri rerum accuratione,
nemo est qui dubitet. Nam Cion-tius cum hanc materiam sibi expetisset, ut
ingenium atque eloquentiam ostenderet, imprimis quae ad admirabilitatem
fortunae pertinent, Clitarchum secutus, explicat: Arrianus (altero post Chr.
natum saeculo ), cum iustam historiam componere vellet, et Xenophontis Ana-
basin ad imitandum sibi mposuisset, certissimum rerum bellicarum ducem
Ptolemaeum, Lagi filium, elegit, et eleganti, sed simplici orationis genere

