⁶ HISTORIAE ANTIQUAE CONSPECTUS.

Historia antiqua, inde a prima rerum gestarum memoria repetita, usque
ad deletum nomen imperatoris et imperii Romani (occidentalis) extenditur,
i. e. ad annum post Chr. nat. 476.

Initia regnorum et civitatum fere omnium obscura sunt, sed ex quo
certior historiae lux orta est, praeter nationes rudes atque incultas, tria
maxime gentium genera et imperia distinguuntur, Persarum, Graecorum,
Romanorum.

Persarum imperium Asiam (i. e. occidentalem, quae sola in hunc reeen-
sum venit) et Aegyptum, populos antea sui iuris, comprehendit. Graecorum
imperium, quod vocatur, liberas Graeciae civitates et regnum Macedonum,
post Persas devictos in Asia dominantium, sed paulo post in varias partes
discerptum, continet. Romanorum denique imperium paulatim super ipsam
Graeciam et Macedoniam et maiorem partem earum terrarum, quae oiim
Persis, post Macedonibus subiectae erant, extendebatur: quibus cum ad-
iecta esset Africa et Europae pars occidentaliS, totus orbis terrarum, qui
dicitur, Romanis parebat. -

Prima igitur pars historiae antiquae continetur imperio Persarum, ita
ut primum historia gentium illi subiectarum, quoad sui iuris erant, enarretur,
tum totius imperii fata exponantur. Petebant autem regi Persarum gentes
(quarum quidem res gestae singulariter memoriae prodi possint ac debeant)
hae: Aeyyptii, Phoenices, Iudaei, Lydi cum ceteris gentibus Asiae minoris,
Assyrii, Babylonii, Medi, ipsi Persae. Neque vero quisquam putet, iustam
quandam historiam harum gentium et imperii Persici, sub quo postea la·
tuerunt, describi posse, cum praeter Iudaeorum libros sacros ceterarum geu·
tium fragmenta tantum historiae, a Graecis Latinisque scriptoribus servata,

habeamus, ex quibus qui historiam componere studeant, plus sno ingenio,

quam rerum fidei tribuant necesse est. Itaque pro nostra ratione, cum cer·

⁴ tam rerum gestarum memoriam consignare nobis proposuerimus, laceram ac

 

disiectam hanc historiae antiquae partem videri neeesse est, cuius rei culpa
non est in nobis, sed in ipsa gentium memoria.

——--—-—

