 

ww? .

historiae veteris. η

denique auctores Chronica· Panchalie sive Alexandrini, quorum alter ab initio
rerum usque ad a. 354, alter ab eo tempore ad a. post Chr. nat. 630 histo·
riam deduxit. Veruntamen hi scriptores, nisi forte aridissimis priscorum As·
syriorum et Aegyptiorum regum indicibus magnopere delectamur, tum de-
mum maximo usui esse incipiunt, cum ad ipsorum aetatem et finem veteris
historiae nobis propositum venimus. Alium locum inter praesidia cogno·
soendae historiae Strabo sibi vindicat, quamquam ex diverso genere scripto·
rum est. Nam is cum Augusti aetate situs terrarum et urbium describeret,
in ea re ita versatus est, ut simul plurima, quae ad historiam civitatum et
regnorum et excellentium virorum spectarent, adiiceret, quocirca ne iis qui·
dem, qui solas res gestas cognoscere cupiant, omittendus est.

Praemissa igitur scriptorum ad universam historiam veterem pertinen·
tium notitia, ad eos veniamus, a quibus singularum gentium aetatumque
cognitionem petimus. Iam primum Asiae qentium, imprimis Aegyptiorum,
Lydorum, Medorum Persarumque, historia Herodoti fide nititur, qui dnm
bella inter Graecos et Persas gesta describit, rem altius repetens initia regni
Persarum et historiam populorum illis subiectorum, quoad sui iuris erant,
persequitur (Lydorum libr. l, a cap. 6—94, Medorum eod. libr. cap. 95—130,
Aegyptiorum per totum librum secundum): lenis et placidus narrator, quae·
cunque aut ‚comperisset aut ipse vidisset benigne quasi impertiens lectoribus
suis, et procul remotus a suspicione ‘corruptae veritatis. Cetera de imperio
Persarum ex Diodoro petuntur: de vita et rebus gestis Artaxerxis 11 s. Mne-
monis singularis libellus Plutarchi extat: expeditionem cyri minoris, Lydiae

satrapae, contra hunc regem, fratrem suum, e locupletissimi testis Xeno·

phontis libris septem Ambascos cognoscimus, multa etiam ex Graecarum re-
rum scriptoribus colliguntur, non data opera, sed quotiescunque res ita tu-
lerat, res Persarum attingentibus. Nam quod idem Xenophon singulare opus
de Gyri (maioris) vita composuit, eo constat scriptorem non historiae fidem
secutum esse, sed praeceptis suis auctoritatem voluisse conciliare: ex Ctesias
quidem libris rerum Persarum nihil servatum est, praeter panca excerpta
apud Photium, non contemnenda illa quidem, sed incertae fidei, cum, ce-
teris perditis, auctoris luce careant.

Graecorum res gestas ipsi scriptores Graeci memoriae tradiderunt, qno-
rum nemo tamen, qui quidem hodie supersunt, universam gentis historiam
conscripsitz plurimum spatii complectitur Plutarchus. qui vitas excellentium
virorum et Graecorum et Romanorum, secundnm similitudines quasdam com·
paratas, descripsit, Graecorum quidem quattuor et viginti, a Theseo et Ly·
ourgo usque ad Philopoemenem, quem ipse Graecorum ultimum appellat.

Prima historiae periodus usque ad reditum Heraclidarum, gentis initia
et quasi pueritiam continens, poetarum sabulis ita exornata est, ut frustra
laboret, qui rerum vei-statem ab ingenio auctorum accurate discernere velit.
Sed si quis propterea quaecunque de rebus gestis ac migrationibus prisco·
rum heroum tradita sunt, tamquam ficta procul ab historia removenda cen·
seat, magnopere fallatur, et historiam, quam velit a fabulis purgare, firmis·
simis fundamentis privet. Neque enim ista sunt poetarum figmenta, sed
initia historiae, cum Graeca gens hoc ante ceteras, quas novimus, omnes

