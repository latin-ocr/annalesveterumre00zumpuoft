historiae vetoris. xx!

auctorem unum omnium veritatis studiosissimum et vere ,antiquis illis si·
millimum superesse Ammianam Marcellinum. Is Taciti historias continuavit
et a Nervae principatu usque ad Valentis interitum rerum gestarum libros
31 scripsit, ea quidem ratione (quod nimium saepe mihi dicendum esse
video), ut quo procederet longius tempore, eo narraret accuratius, praeser-
tim quae ipse, miles sub Iuliano, vidisset. Huius igitur scriptoris cum 13
libri priores perierint, supersunt 18 posteriores, praeter ea quae professus
erat, variae eruditionis pleni. Sed ad postremam huius periodi partem et
Theodosii imperium minor est Latinorum scriptorum copia: huc referendae
sunt Symmachi epistolae, imprimis lib. 10, quarum plerasque praefectus urbi
de rebus urbanis ad imperatorem misit, Ambrosii, episc. Mediolanensis, item
epistolae et oratio de obitu Valentiniani, Latini Pacori panegyricus a. 391
dictus, multae praeterea leges in Theodosium codice, praeclare a Iac. Gotho·
fredo explicatae.

Venimus ad ultimam et infelicissimam aetatem imperii Romani occiden-
talis. Nam cum Theodosio mortuo duo filii pueri rerum omnium imperiti
et immcillo iugenio praediti successissent, et divisio imperii contra quam

‚ ille futurum speraverat, aemulatione aulicorum facta esset perpetua, cuncta

mala, quae olim prudentia et fortitudine imperatorum utcunque vdepulsa erant,
subito proruperunt: barbari et foederati, qui dudum quanto superiores essent
Romanis intellexerant, et novi hostes, praedas et agros quaerentes, in pro·
vincias occidentales, quas opulentiores esse putabant quam Thraciam, sae·
pius autea depopulatam, invaserunt, et singulis iu potestatem redactis, tan·
dem etiam Italiam, extincto nomine imperatorio ‚ sibi parere coegerunt.
Auctores harum rerum pauci sunt (quae ipsa nobis causa fuit, cur hauc pe·
riodum accuratissime explicandam existimaremus), nam ex universae histo-
riae Romanae scriptoribus, cum Eutropius et Victores in superiore periodo
desierint, ne Zonaram quidem hic ad partes vocare possumus , quippe qui
post institutam divisionem solum imp. orientalis historiam persequatur, nec
orosio duce amplius quam usque ad annum 418 utimur. Iam vero Zosimus,
qui hoc sibi argumentum intereuntis imperii peculiare sumpserat, in Alarici
expeditionibus Italicis constitit, circa annum 410 (lege eius librum quintum*
et sexti fragmentum), incertum, utrum ipse propositum perficere nequiverit,
an temporis vetustas cetera deleverit. Itaque maximam et ultimam opem a
chronicorum scriptoribus petimus, quorum supra pag. VIII diligenter fecimus
mentionem. Neque tamen desunt aliquot scriptores, quorum auxilio nuda
quasi illorum ossa vestias. Imprimis huc pertinent Iov-nanda Gothus, qui
suae gentis variam fortunam a primo initio usque ad regem vitigem et ex·
tinctum regnum Gothorum brevi, sed utili libello exposuit, cui similis est
Gregorius Turonensis, saeculi sexti scriptor, historiae Francorum fabulosus
auctor. Graecorum (ut Prisci fragmentum de legatione ad Attilam a. 488
omittam, quod inter excerpta legationum legitur) Procopius, cum illud
bellum describere constituisset, quo Iustinianus imperator saeculo sexto
Africam Belisarii virtute recuperavit, barbarorum progressus altius repetivit,
et bella cum Vandalis per hanc quoque periodum a Romanis gesta persecutus
est. Denique potiorum por, quo pereuntes litterae Romanae illustratae suut»

