184 Annales Romani

μα’ u'e' unp. praefecti potestatem iudicialem minuit, praefecti prae-

torio auget. Tum Mediolanum, inde Sirmium se confert,
ac Sirmii hiemat.

358 1111 22 Datiano et Cereale cos. Iulianus, victis multis difficultati
bus, Parisiis profectus Francos Salios opprimit, suppli-
citer orantes in deditionem accipit et sedes in Toxandria
retinere patitur, Chamavios ad veteres sedes se recipere
cogit. Etiam Constantius trans Danubium adversus Qua-
dos, Pannoniae et Moesiae vastatores, feliciter rem gerit:

Limigantes· Sarmatas caedit, eorumque pristinos dominos ’

(vide ann. 334) in veteres sedes restituit. Frustra a Sa-

- pore Partho legatos accipit et remittit (Eustathium phi-
losophum). Rursus Sirmii hiemat. Nicomedia terrae
motu gravissima clade afficitur.

359 1112 23 Eusebio et Hypatio cos. dum Constantius in Illyrico com·
moratur, bello et tertia Sirmiensi synodo occupatus, Sa-
pores iam ferocior factus Amidam post diuturnam 73 die-
rum oppugnationem captam diruit, sed, copiis vehementer
attritis, trans Tigrim recedit. (Amm. Marcell. lib. 19.)
Ariminensis et mox Constantinopolitana synodi Arianis
aequae habentur. Urbs Constantinopolis, quo Const. ex-
eunte anno se confert, suum praef. urbis accipit, sublatis
IIviris. Iulianus tertio Rhenum trajicit, et Alemannos,
agris vastatis, ad pacem petendam reddendosque captivos
20000 adigit.

360 1113 24 Cos. Constantio Aug. X et Iuliano Caes. III. magna in-
dignatio in Gallia oritur, cum Constantius delectos for-
tissimos milites suis praesidiis deduci et in Orientem
mitti iubet. Seditio fit Lutetiae Parisiorum: Iulianus
(circa mensem Aprilem) invitus et refragans Auyustus
salutatur, sed modeste agens, dum litteras legatosque ad
patruelem de condicionibus imperii mittit et remittit,
Alemannos rebellantes domat regemque Vadomarum capit,
Francos Attuarios trans Rhenum circa Lupiam amnem
sedentes persequitur, fines Romanos reficiendis castellis
firmat.

Interim bellum in Oriente infeliciter geritur: Persae
Singara, mox Bezabden expugnant, eamque urbem frustra
Constantius recuperare studet —- neque tamen aequas
Iuliani condiciones accipit. Hieme alter, postquam ae—
statem Caesareae in Cappadocia et Edessae transegit,
Antiochiae bellum Persicum parat, et, Eusebia mortua,
Faustinam uxorem ducit, alter Viennae Helenae mortem
luget.

361 1114 25 Tauro et Florentio cos. Iulianus, postquam armis decer-
nere statuit, bellum celeritate occupat: divisis exerciti-
bus, ipse per Germaniam occulto itinere profectus Da-
nubio devehitur, Sirmio cum valido praesidio ‚ quod ibi
collocatum erat, mox Succorum augustiis potitur. Sola
moratur Aquileiae oppugnatio, quam duae legiones, Sirmii
captae, mutata subito fide, occuparant. Interea Iulianus
certior fit de morte Constantii5 nam is, cum nuntium de
Iuliani irruptione accepisset, relicto bello Persico iter con-
verterat, sed Mopsucrenis in Cilicia ·febri correptus de-
cesserat (Nov. 3.) annos natus 45. IULIANUS igitur

