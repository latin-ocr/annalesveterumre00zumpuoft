xlv De auctoribus

diligentiam ad historiam suam litteris consignandam excitavit. Eius sum-
mam breviter scripserunt Eutropius et Aurelius Victor, diversa ratione. Nam
alter res Romanas usque ad Ioviani imperatoris mortem (a. post Chr. 364)
tribus libris perpetua ac simplici narratione usus scripsitz Victor (vel Victo-
res, nam plures fuisse auctores constat) praeter singularem libellum de ori-
gine Rom. gentis, vitis illustrium virorum (liberae rei publicae principum)
et Caesarum brevissime describendis paulo minus temporis comprehendit,
in Constantii regno, (anno ferme 359 p. Chr.) desinens. Sed extat alia epi-
tome de vita et moribus Caesarum sub eodem nomine Victoris et simili ra-
tione conscripta, qua historia usque ad Theodosii mortem (a. 395) deducitur.
Horum scriptorum auctoritas cum in vetustioribus temporibus, ubi locuple-
tiores testes extant, nulla sit, tamen quo propius ad ipsorum aetatem veni-
mus, imprimis Eutropii, valde augetur. De Orosii opere, praecipue ad hi-
storiam Romanam pertinente, vide supra pag. VIII. Aliquanto uberiorem,
quippe minus spatium temporis continentem, epitomen rerum Romanarum
usque ad Augusti mortem scripsit Florus, orationis elegantia et luminibus
notabilis, sed poetae quam historico similior, et qni saepe rerum gestarum
buccinatorem magis quam enarratorem agat, dignus tamen qui legatur. Hi
ex Romanis scriptoribus. Graece Ioannes Zonaras, saeculi 12. scriptor, hi-

storiam Romanam ab urbe condita usque ad Alefium Comnenum (a. 1118) ,

composuit, quem constat in priore operis parte praecipue Dionem Cassium
secutum esse, vel excripsisse, multaque memoratu dig-na solum servasse.
Quapropter dolendum est lacunam 70 circiter annorum a Corintho excisa
usque ad Pompeium in hoc opere esse, quam ipse Zonaras se propter pe-
nuriam auctorum explere non potuisse queritur. Ceterum post Theodosii
mortem cum imperium Romanum divisum esset, solius imperii orientalis hi-
storiam persequitur. ’

His igitur auctoribus utimur ad historiam Romanam aut universam aut
maiorem certe eius partem quasi compendiaria discendam. Eiusdem am-
plissimum et vere ingens corpus composuit T. Livius, res populi Romani 142
fere libris a primordio usque ad Drusi Neronis in Germania interitum per
annos 745 tam diligenter tamque diserte persecutus, ut si integro eius opere
uti nobis liceret, in examinandis quidem rebus alios testes conquirendos
nobis esse arbitraremur, sed ad copiam rerum haud sane alio illorum tem-
porum scriptore egeremus. Verumenimvero huius scriptoris quarta ferme
pars superest, libri 10 primi, annorum 461 historiam continentes, et 15 alii,
ab 21 usque ad 45, quibus res per annos 52 (ab a. 218 usque ad a. 167
a. Chr.) gestas scripsit. Ceterarum extant brevissima summaria, quorum
auctoritatem secutus Ioannes Freinshemius ex variis scriptoribus supplemen-
torum libros confecit, laboriosum opus et a venustate Livii remotum, sed
quod propter eruditionem auctoris et rerum copiam plerisque omnibus de
historia Romana recentiorum commentariis praeferendum putes. Graecorum
scriptorum ⁴Dio Cassius et ipse plenum de historia Romana opus usque ad
alterum consulatum suum a. 229 post Chr„ u. c. 982, libris octoginta con-
scripsit, sed quoniam prior eius pars praeter pauca excerpta periit, eorum
qui hodie extant librorum mentionem alio loco faciemus.

 

